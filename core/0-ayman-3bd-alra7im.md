#1
تأسيس وعي المسلم المعاصر | م.أيمن عبد الرحيم | صيف 2017
[https://www.youtube.com/playlist?list=PL2-FkZlJhxqWFQs8Wp4ER3IagmhIJItne](https://www.youtube.com/playlist?list=PL2-FkZlJhxqWFQs8Wp4ER3IagmhIJItne)

# بداية معرفتي بيه كانت في الثانوية
مش فاكر اولى ولا تانية
بس كانت اللستة دي بمثابة update لطريقة تفكيري
# مميزاته
- ممتع .. على عكس أي محاضر لنفس المادة.. نقطة
- معلومة مفيدة عالماشي (زي نزيف الأنف)
- معلومات صادمة
- قصص وسرد تاريخي
- ضحك للصبح أغلب المحاضرة وهي أكبر مميزاته
- بيفتح عينيك على حاجات عمرك ما كنت هتسمع عنها (الوقف الإسلامي)
- تزكية من حيث لا تدري .. هتلاقيه في لحظة بيحكي حديث أو أثر (وأيوة فيه منها اللي ضعيف أعترف بده) وتلاقيه كان هيبكي ويوقف المحاضرة
- نافورة مصادر وكتب ومراجع
- الشخصية اللي مرت بمراحل فشل في الكلية .. يعني من الآخر هو تحسه واحد منها كده فاهم
- مبيهموش الفلوس (بدليل حركة ال100 اللي هتلف بيها على كل دورة دي)
# عيوبه
- أحيانا بيتكلم في السياسية
	بس كل اللي فاكره ليه إنه في سياق ساخر وللفكاهة بس
	مش فاكر إنه كان بيحرض على حد فيما أذكر
	بس برضو حرص
	ودا ميمنعش إنك تسمعله
	ولا يعني إنك ترمي كل كلامه وتخطأه كله بسبب رأيه السياسي
	الحكمة ضالة المؤمن
- أحيانا بيتفرع في المواضيع المترابطة لدرجة إنك ممكن تنسى إيه هو الأصل اللي جابنا للنقطة الحالية 
	بس الموضوع ممتع ﻷنك مبتحسش بده
	ودا ممكن تعذره فيه ﻷنك بصراحة لو درست كل اللي هو درسه هتعمل نفس الشيء
	وده فيه دلالة على إنه مبيحبش يبخل بمعلومة على الناس
# أهم حاجة تعملها من وراه
إنك تتبع أسماء الكتب وتقرأ في اللي تقدر عليه
ﻷنه بيرشح كتب في الجون غالبا
# كلمة حق
هي موسوعة الصعيد في نظري
أهم محاضر عرفته
حسب ما رأيت هو أعرف المحاضرين بكتب اللغة والأكاديميا وعلم النفس والاجتماع والتاريخ ودور النشر
شخصية فذة لم أر لها مثيلا حتى اللحظة